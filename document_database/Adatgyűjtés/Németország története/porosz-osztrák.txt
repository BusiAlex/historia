Porosz-osztrák háború, 1866. június. 15.-július. 26.: a „kisnémet egység” biztosításának háborúja. A porosz-osztrák-dán háborúban Ausztriának juttatott Holstein kormányzásának vitáját Otto von Bismarck porosz kancellár háborúval kívánta megoldani. 1866-ban katonai szövetséget kötött Olaszországgal. Az általános választójog alapján a német nemzetgyűlés összehívását javasolta a Német Szövetségnek, amelyet Bécs elutasított. A porosz haderő az 1865-ös gasteini egyezményt megszegve megszállta Holsteint. 1866-ban Poroszország és Olaszország hadat üzent az Osztrák Császárságnak. A Német Szövetségből Bajorország, Baden, Frankfurt, Hannover, a két Hessen, Nassau, Szászország, és Württemberg Au-t, Anhalt, Bréma, Hamburg, Lübeck, a két Mecklenburg, Oldenburg és Türingia Poroszországot támogatta. Az osztrákok Custozzánál, és a tengeren Lissánál is győztek az olaszok ellen. A 7 hadtestből álló osztrák hadsereg 247 ezer emberrel és 500 ágyúval - a poroszok kb. 250 ezer katonájával szemben. Július.3: az Elba partján a csehországi Königgrätz és Sadowa közötti döntő csatában 24 ezer halottat és sebesültet, 20 ezer foglyot, 160 ágyút vesztett a kb. 9 ezer porosz halottal és sebesültel szemben. I. Hohenzollern Vilmos porosz kiráy a porosz hadtesttel a Kis-Kárpátokon átkelve Pozsony előtt állt, Bécset akarta elfoglalni, de Bismarck lemondással fenyegetőzve és a nemzeti mozgalmak támogatásának tervével megállította. I. Ferenc József Franciaország közvetítésével, melynek javára Ausztria Velencéről is lemondott megkötötte a nikolsburgi fegyverszünetet. A prágai békében Ausztria kilépett a Német-Szövetségből, Holsteint átengedte Poroszországnak. Poroszország elismerte Ausztria integritását. Olaszország vereségei ellenére Franciaországtól megkapta Velencét és környékét.
Az Osztrák-Császárság veresége után I. Ferenc Józsefet magyar királlyá koronázták, kiegyezésre jutott a magyar országgyűléssel, és megalakult az Osztrák-Magyar Monarchia.