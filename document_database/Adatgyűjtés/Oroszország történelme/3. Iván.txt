II. Iván fejedelem Moszkva vezető szerepének kiharcolójaként vonult be az orosz történelembe. Ugyanis miután uralkodása idején Moszkva megtagadta az Arany Horda felé az adófizetést, és a mongolok már nem tudták megtorolni engedetlenségét, Novgorod mellett  az egyetlen mongoloktól független fejedelemség lett a térségben. Igazi riválisa tehát ezen időktől kezdve Novgorod lett, mely kezdetektől gazdag városállamként önállóan kereskedett az Észak-európai államokkal, és sajátos államformát alakított ki. A városban a fő hatalom a bojár  (nagybirtokos) tanács kezében volt, a fejedelem nem rendelkezhetett földekkel Novgorod területén.  Moszkva másik riválisa a Tveri fejedelemség volt, mely a kánok segítője szerepben működve kiváltságokat - alacsonyabb adót, és kőház építkezés jogot - élvezett. III. Iván a mongoloktól történő elszakadás után előbb Novgorodot, majd Tvert legyőzve az összes orosz fejedelemség felett megszerezte a főhatalmat és a vezető szerepet.
Egyesítés: Novgorodot két részben sikerül behódoltatni az 1471-1487 közti hadjáratokban. Az első támadásra az ürügy az volt, hogy  a novgorodi fejedelem Moszkva ellen szervezi a többi fejedelmet. A nagy létszámmal meginduló moszkvai túlerővel Novgorod nem mert szembeszállni, így önként megadta magát, és elfogadta, hogy a továbbiakban Moszva vazallusa lesz. Ezt követően a sokkal gyengébb és kisebb fejedelmek is  sorra behódoltak. Novgorod teljes integrálására végül 1485-ben, a második hadjáratot követően került sor, amikor  Novgorod titokban egy lázadó szövetséget próbált megszervezni, ám Moszkva időben észlelve a kisérletet,  csírájában elfolytotta a próbálkozást. Novgorod végső bekebelezése  után Tver is elfogadta Moszkva főségét, így a XV. század végére a valamikori Kijevi Rusz egész területe  Moszkva, és így III. Iván uralma alatt egyesült.
Központosítás: III. Iván az orosz állam megteremtése után a központi, azaz fejedelmi hatalmat igyekezett megerősíteni. Ennek egyik eszköze az államgépezet és a hadsereg átalakítása volt.  A haderőt erős, ütőképes, katonai szervezetté változtatta, melyben eleinte a pénzhiány miatt a katonákat és hivatalnokokat az állam földdel fizette ki. A hagyományos örökbirtok azaz votcsina mellet így kialakult a szolgálati birtok, vagyis pomesztye birtokok rendszere. Így a fejedelmet és magát az államot szolgálókból új réteg kezdett kialakulni. A pomesztye birtokok adományozásához szükséges földeket Moszkva a behódolt novgorodi bojárok elkobzott birtokaiból szerezte meg.
Államigazgatás: III. Iván reformjainak fontos részét képezte az új hivatalok, azaz prikázok kialakítása. Ezek központi kormányszékek voltak meghatározott működési területekkel és illetékességgel ellátva. A prikázok a cárnak és így az államnak alárendelve működtek. Később, III. Iván után 180 esztendővel, I. Péter  a prikázok helyére  az akkori viszonyokhoz jobban megfelelő és korszerűbb szak kollégiumokat hozott létre, ám egészen addig, ezen kormányszékek segítették a köponti hatalom működését.
Törvénykönyv: Mivel Bölcs Jaroszlav (1019-1054) óta nem született Oroszországban új törvénykönyv, így III. Iván 1497-ben megteremtette a korszak körülményeihez jobban igazodó új orosz törvénykönyvet a Szugyevnyiket, mely az állam, az egyház és a pomesztyék (cárhű szolgálati birtokosok) érdekeit védte. A pomesztye birtokkal rendelkező szolgáló nemesség közvetlenül az uralkodótól függött, mivel birtokát a cár bármikor visszavehette. Így III. Iván és utódai egyre gyarapodó, cárhű  társadalmi bázisra tettek szert, visszaszorítva ezzel a Bojár Dumát, mely a hagyományos régi nagybirtokosság legfőbb szerve volt. A két réteg - vagyis a szolgáló nemesek és bojárok - rivalizálása I. Péter uralkodásáig tartott, amikor a két  nemesi csoport hivatalosan  is összeolvadt. A Bojár Duma hatalma 1711-ben szünt meg végleg, amikor Nagy Péter szenátusa megszüntette működésüket.
A törvénykönyv a jobbágyok szabad költözését megakadályozta, és előírta, hogy csak a Szent György napját követő két héten belül költözhetnek. Precedens értékű volt, hogy 1649-ben végleg röghöz kötötték a jobbágyokat, és Európában egyedülálló módon egészen 1861-ig fenntartották ezt az állapotot, mivel ezzel az uralkodók védelmezni tudták a szolgáló nemeseket a bojároktól, akik gyakran éltek a jobbágyok "átcsábításának" eszközével.
Ideológia III. Vaszilij idején () idején alakult ki a "Moszkva a harmadik Róma" elmélet, melyet egy Filofej nevű szerzetes  rögzített. Lényege, hogy Róma, majd Bizánc bukása után (1453) Moszkva hivatott arra, hogy létrehozza a legnagyobb igazhitű birodalmat, és vezesse a görög-keleti világot, mivel az orosz uralkodó az utolsó bizánci császár hatalmának legitim jogutódja.  A  felfogást az táplálta, hogy III. Iván feleségül vette az utolsó bizánci császár, XI. Konstantin unokahúgát, Sophia Palaiologoszt. (Ebből a frigyből született III. Vaszilij, majd annak fia IV. Iván.)
Vatikán némileg elismerte ezt a fajta jogfolytonosságot, amikor kísérletet tett arra, hogy Moszkvát rávegye az egyházi unióra, ami végül nem valósult meg. Az orosz cárság vezető szerepét hangsúlyozta az is, amikor 1453- ban Bizánc eleste után Moszkva a török támadást Isten büntetéseként próbálta bemutatni, mely szerintük azért következett be, mert a bizácni császár és a konstantinápolyi pátriarka az 1439-42es firenzei zsinaton aláírták a római katolikus egyházzal az uniót. Moszkva szerint, ezzel elárulták vallásukat, Istenüket-, így az ortodoxok legfőbb védnöke ezentúl Moszkva lett!
Utód: III. Vaszilij- tehetetlen, gyenge- uralkodó volt, halálakor fia csupán 3 éves, volt, így helyette egy 7 tagú régenstanács (Izbannaja Rada) kormányozta az országot, méghozzá a bojár duma mellőzésével. Részben emiatt is, III. Vaszilij halála után belviszály tört ki az országban, amit Jelena Glinszkaja és kegyence  Tnyelepnyev Obolenszky próbált kihasználni. Irányításukkal (534-1538) hatékony reformok következhettek. A részfejedelemségekbe kihelyezett helytartók hatáskörét jelentősen csökkentették, és egy déli - délnyugati erődépítésbe is belekezdtek. Emellett felülvizsgálták az egyházi és világi adományok jogosságát és pénreformot rendeltek el. A moszkovka helyett egy sokkal alacsonyabb ezüsttartalmú új pénzt kezdtek veretni, a kopejkát. A megmaradó ezüst az állam kincstárát gazdagította. Később 1538-ban bekövetkezett a számüzetésük,  így átmenetileg a régenstanács kormányzott. Kilenc évvel később, 1547-ben, 16 évesen trónra kerülhetett az orosz történelem leg ellentmondásosabb uralkodója, IV. Iván.