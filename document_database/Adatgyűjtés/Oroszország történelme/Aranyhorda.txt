Ezen korszakban a Mongol Birodalom már önálló kánságokra esik szét, így az orosz területek az Aranyhorda fennhatósága alá kerülnek. A részfejedelemségek éves adóval és szükség esetén katonai segédcsapatokkal tartoztak a mongolok felé. Itt kell kiemelni, hogy az orosz fejedelemségek közül sajátos helyzetben volt Novgorod, mert túlságosan északi fekvése miatt elkerülte a mongolok csapásait és megőrizte kereskedelmi kapcsolatait is Észak-Európával. Idővel viszont Moszkva került ugyancsak sajátos helyzetbe,  majd vezető pozícióba, mivel az orosz egység szimbólumaként tisztelt vallásvezető metropolita 1325-ben Moszkvába helyezte át székhelyét.
Itt kell megemlíteni a görög-keleti ortodox egyház különleges szerepét Oroszországban. Az orosz területek  988-ban Vlagyimir fejedelem révén a görög-keleti kereszténységet veszik fel, természetesen eleinte nem önálló egyháztartományként, hanem a konstantinápolyi pátriárka irányítása alatt. Így a Kijevi Rusz egyháza konstantinápoly alá tartozva Bizánc egyfajta irányítását kellett, hogy elfogadja (kinevezési jog)  Idővel mintegy 15  püspökség alakult ki. Ugyan közben bekövetkezett a rusz szétesése, ám a kijevi vallásvezető metropolita rangot nyerve megőrizte minden fejedelemségre kiterjedő különleges hatalmát és befolyását, sőt az orosz egység szimbóluma lett. A mongol uralom évszázadaiban a tatárok ráébredtek arra, hogy a metropolitákkal való jó kapcsolat segíti hatalmuk fenntartását is.  Így idővel egy kölcsönösen előnyös viszony jött létre az orosz vallásvezetők és a mongol kánok közt. Az alku lényege az volt, hogy a metropoliták megkapták a szabad mozgás és adómentesség jogát, és néhány egyéb kiváltságot amikor minden évben elmentek a kán udvarába, cserébe viszont prédikációikban kiemelve a tatár megszállás isten büntetéseként való  beállítását gátolták a lázadások kirobbanását.
Az "együttműködés" 1350-ig működött, ám ekkor megkezdődött a mongol hatalom gyöngülése, mely egybeesett a Litván Nagyfejedelemség megerősödésével. A pópák innentől már  a büntetés lejáratát prédikálva ösztönözték az oroszokat a tatárok kiűzésére. A mongol iga lerázásának első lépése az 1380-as Kulikovói csata volt, melyben Dimitrij Donszkoj moszkvai fejedelem először tudta legyőzni az Aranyhorda seregeit. Később ugyan 1382-ben Tochtamis kán büntető hadjárata elérte Moszkváit, ám innentől a mongolok mindenható verhetelenségébe vetett hit gyengüli kezdett. Az orosz fejedelmek tudva, hogy közeleg a mongolok kiűzése versengeni kezdtek az elsőség jogáért. Ekkor költöztették a metropolitát 1299-ben előbb Vlagyimírba, majd 1325-ben Moszkvába, ahol aztán végleg megtelepedtek, de továbbra is viselték a Kijevi Rusz metropolitája címet.