Borisz Godunov (1598-1605) Az új cár elsőként nyitott Európa felé. Felismerte az orosz lemaradás mértékét, és ráébredt az Európához való felzárkózás csak úgy lehetséges, ha nyit nyugat felé.
Európa több államából - főleg német területekről - hívott kézműveseket, akiket Moszkva Sloboda nevű negyedében telepített le. Az új mesteremberek fellendítették az ipart, ezért privilégiumokkal - adómentesség, önkormányzat, szabad vallásgyakorlat – ajándékozta meg őket. Godunov reformjait képezte az egyetemalapítási kísérlet is. Ennek során külföldi vendégprofesszorokkal próbált egyetemet alapítani, ám az egyház tiltakozott. A görög-keleti pópák a nép szemében befeketítették a leendő egyetemet, és az idegen kultúra fertőzésének veszélyéről beszéltek, így a kísérlet meghiúsult.
A reform érdekes részét képezte az is, amikor Godunov 15 nemes ifjat küldött Európába tanulmányútra. A cár arra gondolt, hogy az ifjak néhány év múlva visszatérve, az új ismereteikkel majd elindítják Oroszországot a modern fejlődés útján. Azonban ezen kísérlet is kudarcot vallott, mivel a 15 nemesifjú közül csupán egy tért vissza. Godunov utolsó próbálkozásai Oroszország felemelésére arra irányultak, hogy bevezette az Európába induló követek, utazók kötelező napló vezetését. Így igyekezett megismerni Európát. Összefoglalva Borisz Godunov Nagy Péter előfutárának tekinthető.
Godunov bukását az 1602-1603 –as években bekövetkező aszályt követő nyomor vetítette előre. Ekkor a nép úgy érezte, talán mégsem jól értelmezte a Zimszkij Szabor Isten akaratát, amikor Godunovot választotta cárrá. Az elégedetlenség odáig fajult, hogy a cár ellenzéke megmérgezte Godunovot, és a cári testőrök parancsnoka saját fiát nevezte ki cárrá II. Fjodor néven. Ekkorra azonban egy új trónkövetelő lépett fel, aki azt állította, hogy ő valójában IV. Iván harmadik gyermeke, Dimitrij.
