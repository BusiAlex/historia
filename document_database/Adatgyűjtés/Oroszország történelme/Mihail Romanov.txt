A cárválasztáskor a főúri és bojár tanács vezetői mellett több okból merült fel a Romanovok neve. Egyrészt ők voltak a leggazdagabb, legtekintélyesebb orosz bojárok, ami azt vetítette előre, hogy megválasztásuk esetén várhatóan nem kellett attól tartani, hogy kifosztják a kincstárat. Másrészt az oroszok számára a Romanov név bizalmat keltett, mivel IV. Iván felesége Anasztázia Romanova és annak fivére Nyikita Romanov annak idején több ezer oroszt mentettek meg IV. Iván haragjától. (Többször előre figyelmeztették a lakosságot a cár gyilkos portyázásairól.) A Romanovok megteremtették az erős abszolút monarchia alapjait, és egészen 1918 –ig, vagyis három évszázadon keresztül irányították az országot.
A Romanov család élén 1913 –ban Fjodor Nyikitics Romanov állt, ám a lengyelek elleni harcokban fogságba esett, így a cárválasztáskor legetséges cárjelöltként csak fia, az akkoriban éppen 17 éves Mihail Romanov jöhetett szóba. Az ifjú nemes anyjával együtt a Kosztroma melletti Ipatyev-kolostorban élt, a bojárok küldöttsége itt kérte fel az uralkodásra.
Az ifjú cár uralma első 6 évében az őt tanácsadókként körülvevő bojárok befolyása alatt állt, ám apja 1919 nyarán kiszabadult a lengyel fogságból, és hazatérve kezébe vette az államügyek intézését. Először moszkvai Pártiárkává szentelték, majd megkapta a „nagyfejedelmi” címet, ami majdnem az uralkodóéval egyező jogokhoz és hatalomhoz juttatta. Neve ekkor lett Filaret. A tényleges kormányzást 1633 –ig ő végezte, fiát minden téren háttérbe szorította.
Filaret belpolitikájában az erős kéz elvét képviselve elrendelte a népesség összeírását, majd új adókat vezetett be. A fejadó a nemesekre is vonatkozott, ami nagy ellenállást keltett, így végül kénytelen volt visszavonni.