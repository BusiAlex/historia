Az 1549 és 1560 közti időszakot tekinthetjük reformidőszaknak. Ekkor IV. Iván eleinte anyja, Jelena Glinszkaja reformjait próbálta folytatni, majd saját politikába kezdett. Fontos volt az 1549-es „megbékélés gyűlése” melyen az egyházi zsinat által és a bojárok révén összeállított reformjavaslatokat – földkérdés, birtokösszeírás, adás-vétel – rendezték. Később a cár feloszlatta a kiválasztottak tanácsát, és anyja árnyékából kilépve megkezdte saját, önálló reformpolitikáját. Ennek első lépéseként eltávolította a hatalomból Szilveszter pópát és Alekszej Adasevet, akik még anyja idejéből szereztek befolyásos címeket a cári udvarban. (Mindkettőt a vesztes livóniai háború bűnbakjainak kiáltott ki, és Szibériába száműzetett.)