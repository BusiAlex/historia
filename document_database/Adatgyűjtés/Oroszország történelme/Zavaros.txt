Oroszország történelmének sajátos korszakát hozta a IV. Iván halálát követő 30 esztendő. Ezen időszakot zűrzavaros kornak is nevezhetjük, mivel háborúk, lázadások kísérték, ráadásul a központi hatalom meggyengült, és a trónharcok miatt nem volt központi akarat.
Fjodor cár halálával kihalt az addig hatalmon lévő Rurik dinasztia. A tanácstalanságot a nemzetgyűlés oldotta fel, amikor a Zemszkij Szabort (parlamentet) Isten akaratának beteljesítőjeként mutatta be. A nemesek cárválasztó joggal ruházták fel magukat, és cárrá kiálltották ki Fjodor cár sógorát Borisz Godunovot.
Godunov megválasztása elsősorban szükséghelyzetben meghozott döntés volt, és nem rátermettségének szóló valódi választás. Godunov 1605-ig, 7 éven át volt hatalmon. Kezdetben népszerűségnek örvendett, de később a bojárok ellenzékbe vonultak, mert az új uralkodó túl rátermettnek mutatkozott, és a főnemesek már félteni kezdték korábbi pozícióikat.