A cári autokrácia a korlátlan uralkodói hatalom IV. Iván uralkodásának második felére alakult ki.  A cár elűzte korábbi bizalmasát Andrej Kurbszkij herceget, aki Lengyelországba menekült. Ám később mégis hiányzott neki a herceg, és bölcs tanácsait sem akarta nélkülözni, így idővel levelezés kezdődött kettejük közt. (Vissza sohasem hívta, és kegyvesztettsége a levelezés ellenőre megmaradt.)
A furcsa levelezésből tudjuk, hogy a nép szemében a cár hatalma Istentől származik, és az uralkodó egyedül Istennek felelős tetteiért, vagyis felette áll minden törvényes ellenőrzésnek. A cárral szembeszállni Isten ellen való vétek. A cár szemében az alattvalók Isten által adományozott rabszolgák. (A cárnak írt beadványok alján ezért szerepel mindig a holop tvoj- a te rabszolgád formula.) Máér jóval IV. Iván előtt kialakult Oroszországban a „jó cár” elmélet, vagyis az az általános felfogás, hogy minden cár eredendően jó, atyuskának nevezhető, aki a nép jólétén munkálkodik. Később, IV. Iván idején újfajta elvárás lett a cárral szemben az, hogy félelmetes, hatalmas legyen, aki képes megvédeni népét, és bővíteni birodalmát. IV. Iván ennek a képnek igyekezett megfelelni, így részben érthető volt „erőskezűsége”! Ám 1570 után ez az erőskezűség már rémuralommá változott, és a cáron erőt vett az idegrendszeri labilitás Amikor Novgorod vissza akarta szerezni városköztársasági státuszát, és külföldi kapcsolataira támaszkodva el akart szakadni Oroszországtól, IV. Iván véres hadjáratot indított Novgorod ellen.  Közel 40-50 ezer novgorodi lakost mészároltatott le, részben példa statuálásból, részben őrült gyilkolási vágyból.
Az őrült ámokfutás újabb része volt, amikor IV. Iván 1581 –ben saját kezűleg ölte meg idősebb fiát. (Források szerint a fiú szakasztott mása volt.) A gyilkossággal azonban dinasztikus probléma vetődött fel, ugyanis másodszülött fia Fjodor gyengeelméjű volt, a harmadik gyermek Dimitrij pedig még túl kicsi volt az uralkodásra. A cár kénytelen volt gyengeelméjű második fiát elismertetni a bojárokkal. Ám a Bojár Duma az elismerésért cserébe az követelte, hogy zárja le az értelmetlen Livóniai Háborút.